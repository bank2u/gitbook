---
description: แพงป่าว ค้างจ่ายได้ป่ะ มีส่วนลดไหม คิดเงินทุกเดือนไหม
---

# คลาว์คิดเงินยังไง ?

ไม่กล้าใช้คลาว์เพราะกลัวจ่ายแพง!! คือประโยคที่ได้ยินบ่อยม๊วกจากคนที่เริ่มเล่นคลาว์ใหม่ๆ ดังนั้นในรอบนี้เราจะมาทำความเข้าใจกันว่า เวลาที่เราจะไปสร้างอะไรบนคลาว์ซักอย่างนึง เราต้องเตรียมจ่ายเดือนละประมาณเท่าไหร่กัน

## 🤔 ดูยังไงว่าต้องจ่ายเท่าไหร่ ?

เราสามารถคำนวณค่าใช้จ่ายของเราได้หลายแบบครับ ซึ่งแบบที่ง่ายที่สุดคือการคำนวณแบบรวมๆ ซึ่งสามารถทำตามขั้นตอนด้านล่างได้เลย

1.เข้าไปที่เว็บ [https://azure.com](https://azure.microsoft.com/en-us/) แล้วกดที่เมนู **Pricing** เบย

![](../../.gitbook/assets/image%20%28213%29.png)

2.ในหน้าถัดมาเราจะเห็นวิธีการคำนวณเงินหลายๆแบบ ซึ่งตัวที่ผมชอบที่สุดคือแบบ **Pricing Calculator** ซึ่งเหมาะสำหรับคนที่พึ่งหัดเริ่มต้นใช้คลาว์ใหม่ๆครับ ดังนั้นจิ้มมันลงไปซะ หรือกดจากลิงค์นี้เลยได้

> [https://azure.microsoft.com/en-us/pricing/calculator/](https://azure.microsoft.com/en-us/pricing/calculator/)

![](../../.gitbook/assets/image%20%28641%29.png)

3.ในตัว Pricing Calculator เขาจะมีให้เราเลือกตัว Services ต่างๆที่เราจะใช้งาน แยกตามหมวดหมู่ด้านซ้ายมือ

![](../../.gitbook/assets/image%20%28584%29.png)

4.สมมุติว่าผมอยากได้เว็บซัก 1 ตัวละกัน ผมก็จะกดจิ้ม **App Service** ลงไปอย่างแผ่วเบาครับ

![](../../.gitbook/assets/image%20%28112%29.png)

5.ถัดมาเลื่อนลงมาด้านล่างๆ เราก็จะเห็นตัวเว็บที่เขาเพิ่มให้เราแล้วนะครับ ซึ่งของที่โชว์มาเราจะต้องทำการกำหนดค่าต่างๆให้ตรงตามที่เราจะใช้งานจริงๆนะครับ

![](../../.gitbook/assets/image%20%28432%29.png)

**การตั้งค่า**  
สมมุติว่าเว็บที่ผมจะสร้างนี้จะให้คนไทยใช้ และคนใช้ก็ไม่ได้เยอะอะไรมากมาย ดังนั้นอาจจะใช้แค่ตัวฟรีก็เพียงพอ ผมก็จะเลือกตามรูปด้านล่างนี้ครับ ส่วนราคาก็จะโชว์อยู่ด้านล่างสุดว่าตอนสิ้นเดือนเขาจะเก็บเงินเราเท่าไหร่

| ชื่อ | ความหมาย |
| :--- | :--- |
| Region | โซนของเว็บที่เราจะใช้ |
| Operating System | ตัว OS ที่จะใช้ |
| Tier | ระดับของเซิฟเวอร์ที่จะใช้ |
| Instance | ความแรงของเซิฟเวอร์ |
| Time | เวลาที่เราจะเปิดใช้งานเซิฟเวอร์  1 x 730 hours คือเปิดเครื่องมันทั้งวันทั้งคืนตลอดเดือนเลย |

![](../../.gitbook/assets/image%20%28493%29.png)

{% hint style="info" %}
**Tier**  
ในตัว Microsoft Azure จะมีระดับของเซิฟเวอร์ให้เราเลือกเล่นอยู่ 4 ระดับตามด้านล่างนี้

* **Free** สำหรับต้องการลองเล่น ไม่แหมาะเป็น production มีระยะเวลาในการทำงานจำกัด
* **Shared** สำหรับทดสอบโดยสามารถเปลี่ยนชื่อเว็บได้ และเป็นการไปใช้งานร่วมกับคนอื่น
* **Basic** สำหรับไม่มีคนใช้งานเยอะ และทำเรื่อง auto scale กับ traffic management ไม่ได้
* **Standard** สำหรับ production
* **Premium** สำหรับ production ที่ต้องการเน้นการรับโหลดแบบหนักหน่วง
{% endhint %}

{% hint style="success" %}
**การเก็บเงิน**  
การเรียกเก็บเงินของคลาว์จะเป็นรูปแบบเก็บตามการใช้งานจริงนะครับ สมุติว่าผมเลือกเว็บที่ต้องจ่ายเดือนละ 3,000 บาท แต่ผมเปิดเว็บนี้มาใช้แค่ 5 วันแล้วก็ลบทิ้ง พอถึงสิ้นเดือนเขาก็จะเก็บเงินผมแค่ 500 บาทเท่านั้นครับ
{% endhint %}

## 🤔 มีรูปแบบอื่นให้ลองเล่นอีกไหม ?

### Pricing Calculator

ในตัว Pricing Calculator ยังมีให้เล่นอีกเยอะเลยครับ เช่น Tab ด้านบนก็จะมีตัว **Example Scenarios** ซึ่งจะเป็นตัวอย่างการใช้งาน ลองกดเข้าไปดูได้ครับ

![](../../.gitbook/assets/image%20%28860%29.png)

เขาจะมีตัวอย่างการใช้งานว่าเราต้องใช้ services อะไรบ้าง เช่นตัวที่ผมเลือกคือเอาไว้ทำ DevOps ซึ่งก็จะมีตั้งแต่การ commit source code ไปเข้า Repository แล้วเอาไป Build \(CI\) ตรวจสอบความถูกต้อง แล้วเอาไป Release \(CD\) ขึ้นเว็บให้เรา พร้อมกับมีตัววิเคราะห์การทำงานของแอพเราให้ด้วย ถ้าชอบก็ลองกดปุ่ม **Add to estimate** เล่นได้ครับ

### Subscriptions

ยังไม่หมดเพียงเท่านี้ในตัว Azure เราสามารถเลือกรูปแบบการจ่ายเงินแบบอื่นได้ด้วยจากลิงค์ด้านล่างนี้

> [https://account.azure.com/subscriptions](https://account.azure.com/Subscriptions)

เมื่อเข้ามาแล้วจะเห็น subscriptions ต่างๆของเรา ซึ่งจะมีให้เราเลือกรูปแบบการจ่ายเงินด้วย ดังนั้นลองจิ้มเข้าไปเลย **+ add subscription**

![](../../.gitbook/assets/image%20%28408%29.png)

ถัดไปก็แค่เลือกรูปแบบที่เราชอบ ซึ่งดูรายละเอียดแต่ละแบบได้จากปุ่ม **Learn more** เลยครับ

![](../../.gitbook/assets/image%20%28998%29.png)

## Resource costs

เมื่อเราอยากตรวจสอบว่าตอนนี้ค่าใช้จ่ายปัจจุบันเป็นเท่าไหร่แล้ว เราก็สามารถดูได้เมนูด้านซ้ายสุดที่ชื่อว่า **Cost Management + Billing** ได้ด้วยนะ พอกดเข้าไปก็เลือก subscription ที่อยากดูรายละเอียด

![](../../.gitbook/assets/image%20%2838%29.png)

ส่วนภายในเขาก็จะแจงว่าเรามีค่าใช้จ่ายอะไรบ้าง โดยแยกเป็นเรื่องๆให้เราดู พร้อมประเมินแบบคร่าวๆว่าถ้ายังใช้แบบนี้ไปเรื่อยๆตอนสิ้นเดือนจะต้องจ่ายเท่าไหร่ให้ด้วยนะ และในหน้านี้จะมีปุ่ม **Manage** ให้เราสามารถเข้าไปดูรายละเอียดได้ต่อด้วยถ้าสนใจก็ลองกดเข้าไปดูละกันนะ

> ขออภัยด้วย ผมไม่สามารถเปิดเผย subscription ตัวที่มีค่าใช้จ่ายให้ดูได้เลยขอเอาตัวนี้ให้ดูไปละกัน แต่ตัวนี้ผมใช้มาเป็นปีแล้วนะเปิด Saladpuk เล่นนี่แหละไม่แทบไม่เคยจ่ายเงินเลย เพราะใช้แต่ตัวฟรีเล่นใน subscription นี้ 🤪

![](../../.gitbook/assets/image-950.png)

{% hint style="info" %}
**ยกเลิก subscription**  
ถ้าเรารู้สึกว่ามีหลายๆอย่างที่เราไม่รู้ว่ามันชาร์จเงินมาจากไหน ไล่ปิดนั่นนู่นนี่แล้วแต่มันก็ยังเก็บเงินเราเรื่อยๆไม่หยุดเลย เราก็สามารถกด **Cancel subscription** กับทาง Microsoft ได้เหมือนกันนะ ซึ่งมันก็จะทำให้ services ทั้งหมดใน subscription นั้นๆหยุดทำงานชั่วคราว จนกว่าจะเราไปกำหนด subscription ให้มันใหม่ครับ
{% endhint %}

ในหน้า Manage เขาก็จะทำการแจกแจงแบบละเอียดยิบเลยว่าเราไปใช้บริการอะไรเขาบ้าง แต่ละตัวใช้นานกี่นาที ใช้ข้อมูลไปเท่าไหร่ บลาๆ และหมัดเด็ดในหน้านี้อีกตัวคือตัว **ALERTS** ครับ ลองจิ้มเข้าไปดูกัน

![](../../.gitbook/assets/image%20%28556%29.png)

ซึ่งเจ้า ALERTS เข้าก็จะให้เราตั้งข้อความแจ้งเตือนเมื่อยอดการใช้จ่ายถึงจุดที่เรากำหนดแล้วได้ ลองกด **+ add alert** เล่นดูตามได้นะ

![](../../.gitbook/assets/image%20%28387%29.png)

![](../../.gitbook/assets/image%20%2872%29.png)

| ชื่อ | ความหมาย |
| :--- | :--- |
| Alert Name | ชื่อการแจ้งเตือน |
| Amount Spent | แจ้งเตือนเมื่อค่าใช้จ่ายถึงเท่านี้ |
| Email Recipient 1 | อีเมล์ที่จะให้ส่งการแจ้งเตือนนี้ สามารถใส่ได้ 2 อีเมล์นะ |

## 🎥 วีดีโอเสริมความเข้าใจในการเล่น Pricing Calculator

{% embed url="https://www.youtube.com/watch?v=H4nAYGsylmk&list=PLUjAn8nwWniiReiOqUqYwxG7ny2bhENMg&index=12" caption="" %}

## 🎯 บทสรุป

รูปแบบการเก็บเงินของคลาวมีหลายวิธี จ่ายรายเดือนตามที่เราใช้จริง เหมาจ่าย อะไรพวกนี้ ซึ่งเราต้อง**ดูตามความเหมาะสมของงานของเราก่อนแล้วค่อยเลือกว่าจะใช้แบบไหน**ถึงจะคุ้มที่สุด และที่สำคัญคือ**เราควรจะใช้ services ที่อยู่บนคลาว์ให้เป็นและใช้ให้ถูกวิธีด้วย** ถึงจะใช้ประสิทธิภาพมันได้เต็มศักยภาพ ไม่งั้นก็เหมือนมีรถปอร์เช่แต่เราเอามาวิ่ง 40 ในถนนลูกรังไรงี้ เปลืองน้ำมันโดยใช่เหตุ **\#การใช้งานคลาว์ก็เช่นกัน**

